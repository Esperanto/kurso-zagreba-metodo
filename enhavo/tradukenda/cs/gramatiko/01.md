# Abeceda

Abeceda esperanta se skládá z 28 písmen: a, b, c, ĉ, d, e, f, g, ĝ, h, ĥ, i, j, ĵ, k, l, m, n, o, p, r, s, ŝ, t, u, ŭ, v, z.

Na rozdíl od češtiny některá písmena chybí a tato jsou navíc:

- __ĉ__ = č
- __ĝ__ = dž jako ve slově "džem" nebo "džíny"
- __ĥ__ = ch
- __ĵ__ = ž 
- __ŝ__ = š
- __ŭ__ tvoří dvouhlásku a čte se jako ve slovech "auto", "nouze" nebo "neurologie"
- __u__ se nikdy nečte jako dvouhláska, ale odděleně jako ve slovech "nauka" nebo "neurčitý"


# Výslovnost

Slova se vyslovují přesně jak se píšou.
Pozor, nedochází k českému změkčování (di, ti, ni)! 

- *aŭto* = auto
- *neutrala* = neutrala ("e" se čte zvlášť a "u" taky)
- *nenio* = nenyo
- *ĉambro* = čambro
- *ĝi* = dži.

# Přízvuk

Slova s víc než jednou slabikou mají přízvuk na předposlední slabice, např.

- *te-le-FO-no* (te-le-FO-no)
- *ra-DI-o* (ra-DY-o)
- *kaj* (kaj)
- a-MI-ko (a-MI-ko)
- ES-tas (ES-tas).

# Člen

Určitý člen je *la* (podobně jako "the" v angličtině). Používá se stejně jako v angličtině - pokud jsme o věci již mluvili nebo je z kontextu známá. Česky nejbližší je použití "ten" ("ta" nebo "to"). Je nesklonný (nezáleží na pohlaví, množství ani pádu). Neurčitý člen není.

- *la amiko* – ten přítel (ten konkrétní o kterém jsme už mluvili)
  - *amiko* – přítel (prostě jakýkoliv)
- *la laboro* – ta práce (všichni víme, kterou myslíme)
  - *laboro* – práce (jakákoliv)

# Osobní zájmena

- *mi* – já
- *vi* – ty
- *li* – on
- *ŝi* – ona
- *ĝi* – ono
- *ni* – my
- *vi* – vy
- *ili* – oni

*Li* (on) se používá v případě, že se jedná a osobu nebo zvíře mužského pohlaví.
*Ŝi* (ona) se používá v případě, že se jedná o osobu nebo zvíře ženského pohlaví.
*Ĝi* (ono) se používá u všech věcí! Takže například je "to loď" - *ĝi - ŝipo* a ne "ta loď" jako v češtině.

# Přivlastňovací zájmena

Ta jsou tvořena přidáním koncovky __-a__ k osobním zájmenům. Jsou pro všechny rody a pády (s výjimkou 4. pádu a množného čísla) stejné:

- *mia* – můj (mého, mému, můj, mým, má, mé, moje, mojí, o mé, mou, mého, mému, o mém, mým)
- *via* – tvůj
- *lia* – jeho
- *ŝia* – její
- *ĝia* – toho (patřící onomu).
- *nia* – náš
- *via* - váš
- *ilia* – jejich

# Podstatná jména

Všechny podstatná jména jsou zakončena __-o__. Neexistuje gramatický rod. Pokud by se mělo jednat o pohlaví, je vyjádřeno příponou.

- *tabl__o__* – stůl
- *lernant__o__* – student
- *lernant__in__o* – studentka

# Množné číslo

Množné číslo končí __-j__. Týká se to jak podstatného jméno, tak přídavného jména, např.:

- *tablo__j__* – stoly
- *lernanto__j__* – žáci
- *via__j__ lernanto__j__* – tvý žáci

# Slovesa

1. Infinitiv končí __-i__, např.:
   - *lern__i__* – učit se
   - *labor__i__* – pracovat
   - *est__i__* – být.
2. Přítomný čas končí na __-as__. A nezáleží na čísle nebo osobě:
   - *mi sid__as__* – já sedím
   - *vi sid__as__* – ty sedíš
   - *ni sid__as__* – my sedíme
   - *ili sid__as__* – oni sedí.

# *Ĉu?*

*Ĉu* je tázací částice. Můžeme ji přeložit jako "zda". Když ji dáme před oznamovací větu, vytvoří zjišťovací otázku (na kterou odpovídáme ano/ne):

- *__Ĉu__ vi sidas?* – Sedíš? (Zda ty sedíš?)
- *__Ĉu__ vi skribas?* – Píšeš? (Zda ty píšeš?)

# *Kiu?*

Toto tázací zájmeno slouží místo českého "kdo?" ale také místo "který?" např.:

- *__Kiu__ vi estas?* – Kdo jsi?
- *__Kiu__ instruisto sidas?* – Který učitel sedí?


# Přípona *-ist*

je používána při tvorbě označení osoby, který pravidelně vykonává nějakou činnost. Např.:


- *instru__ist__o* – učitel
- *hotel__ist__o* – hoteliér
- *esperant__ist__o* – esperantista


# Přípona *-in*

je používána k tvorbě ženské formy podstatného jména:

- *patro* – otec
    - *patr__in__o* – matka
- *lernanto* – žák
    - *lernant__in__o* – žákyně
- *instruisto* – učitel
    - *instruist__in__o* – učitelka

# Souhlas

*__jes__* zní stejně jako anglické "yes".

- *Ĉu vi estas en la ĉambro?* 
  - *__Jes__, mi estas en la ĉambro.* 

# Nesouhlas

*__ne__* klasické české "ne". Používá se také k tvorbě záporu.

- *__Ne__, mi __ne__ estas en la ĉambro.* 
  - Ne, já nejsem v místnosti. 
