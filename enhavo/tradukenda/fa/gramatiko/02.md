# صفت‌ها

پایانه‌ی صفت‌ها *__<span dir="ltr">-a</span>__* است:

- *bel__a__* – زیبا
- *grand__a__ frato* – برادر بزرگ‍(‍ی)
- *malgrand__a__ fratino* – خواهر کوچک‍(‍ی)

# حالت فاعلی و حالت مفعولی

اسم‌ها در اسپرانتو دو حالت دارند، حالت فاعلی و حالت مفعولی. حالت مفعولی برای نشان دادن مفعول یک فعل گذرا به مفعول استفاده می‌شود (شخص یا چیزی که تحت تأثیر عمل یک فعل قرار می‌گیرد).

- *<span dir="ltr">Kiu<b>n</b> mi vidas?</span>* – من چه کسی را می‌بینم؟
- *<span dir="ltr">Mi vidas amiko<b>n</b>.</span>* – من یک دوست را می‌بینم.

حالت مفعولی را بعد از فعل «بودن» و معادل‌های آن استفاده نکنید.

صفت‌ها در پذیرفتن پایانه‌ی جمع *__<span dir="ltr">-j</span>__* و پایانه‌ی حالت مفعولی *__<span dir="ltr">-n</span>__* از اسم‌هایی که توصیف می‌کنند اطاعت می‌کنند.

- *Vi estas bon__a__ amik__o__* – تو دوست خوبی هستی.
- *Vi estas bon__aj__ amik__oj__* – شما دوستان خوبی هستید.
- *Vi havas bon__an__ amik__on__* – تو دوست خوبی داری.
- *Vi havas bon__ajn__ amik__ojn__* – تو دوستان خوبی داری. شما دوستان خوبی دارید.

اسپرانتو روابط بین واژگان را با حروف اضافه مشخص می‌کند. با *__de__* می‌توان ترکیب اضافی را مانند فارسی ساخت:

- *<span dir="ltr">La libroj <b>de</b> mia frato.</span>* – کتاب‌های برادرم.

# صرف فعل 

## شکل مصدری: *<span dir="ltr">-i</span>*
  
- *labor__i__*          – کار کردن

## زمان حال: *<span dir="ltr">-as</span>*

- *mi labor__as__*      – من کار می‌کنم
- *vi labor__as__*      – تو/شما کار می‌کنی/می‌کنید
- *li/ŝi labor__as__*   – او کار می‌کند
- *ni labor__as__*      – ما کار می‌کنیم
- *ili labor__as__*     – آن‌ها کار می‌کنند

## زمان گذشته: *<span dir="ltr">-is</span>*

- *mi labor__is__*      – من کار کردم.
- *vi labor__is__*      – تو/شما کار کردی/کردید.
- *li/ŝi labor__is__*   – او کار کرد.
- *ni labor__is__*      – ما کار کردیم.
- *ili labor__is__*     – آن‌ها کار کردند.

## زمان آینده: *<span dir="ltr">-os</span>*

- *mi labor__os__*      – من کار خواهم کرد.
- *vi labor__os__*      – تو/شما کار خواهی/خواهید کرد.
- *li/ŝi labor__os__*   – او کار خواهد کرد.
- *ni labor__os__*      – ما کار خواهیم کرد.
- *ili labor__os__*     – آن‌ها کار خواهند کرد.

# حرف ربط *ke*

برای این به کار می‌رود که جمله‌واره‌ی اسمی بسازد. بر خلاف معادل فارسی آن، «که»

<span>
۱. نمی‌تواند حذف شود،
۲. نباید به معنی «تا»، «برای این که» یا «چون» به کار رود و
۳. معمولا قبل از آن یک ویرگول (کاما) می‌آید.
</span>

مثال‌ها:

- *<span dir="ltr">Vi vidas <b>ke</b> mi manĝas.</span>* – تو می‌بینی که من می‌خورم.
- *<span dir="ltr">Li diras <b>ke</b> li iros.</span>* – او می‌گوید که خواهد رفت.

# پیشوند *<span dir="ltr">mal-</span>*

معنی یک واژه را برعکس می‌کند؛ یعنی یک واژه‌ی متضاد با واژه‌ی اولیه می‌سازد.

- *bona* – خوب
  - *__mal__bona* – بد
- *granda* – بزرگ
  - *__mal__granda* – کوچک
- *bela* – زیبا
  - *__mal__bela* – زشت

# پیشوند *<span dir="ltr">ge-</span>*

هر دو جنسیت مرد و زن را نشان می‌دهد:

- *__ge__fratoj* – خواهران و برادران
- *__ge__patroj* – والدین

# عبارات مؤدبانه

- *__bonvolu__* – لطفا، لطف کنید
- *__dankon__* – متشکرم، ممنون
- *__saluton__* – سلام

# ترتیب واژه‌ها

ترتیب واژه‌ها در جمله به شکل فاعل-فعل-مفعول است. به خاطر این که پایانه‌ی *<span dir="ltr">-n</span>* باعث مشخص شدن مفعول و فاعل می‌شود، به راحتی می‌توان اجزای جمله را مانند فارسی بنا بر اهداف ادبی یا واقع‌گرایانه جابه‌جا کرد.

- *<span dir="ltr">Mi legas libron.</span>* – من دارم می‌خوانم کتابی را.
- *<span dir="ltr">Libron mi legas.</span>* – کتابی را من دارم می‌خوانم.

# *Kio, Kion*

*Kio* در نقش نهاد به معنی «چه» یا «چه چیزی» است:

- *<span dir="ltr"><b>Kio</b> estas tio?</span>* – آن چیست؟
- *<span dir="ltr"><b>Kio</b> estas sur la tablo?</span>* – چه چیزی روی میز است؟

اگر بخواهیم بگوییم «چه چیزی را» یا هر وقت *kio* مفعول واقع شود، باید پایانه‌ی حالت مفعولی را به *kio* اضافه کنیم و بگوییم *Kion*.

- *<span dir="ltr"><b>kion</b> li vidas?</span>*– او دارد چه چیزی را می‌بیند؟
- *<span dir="ltr"><b>Kion</b> vi faras?</span>* – داری چه انجام می‌دهی؟
- *<span dir="ltr"><b>Kion</b> ŝi diris?</span>* – او چه دید؟

