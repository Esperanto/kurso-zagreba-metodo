# Pridjevi

Svi pridjevi imaju nastavak *__-a__*, npr.

- *bel__a__* – lijep, lijepa, lijepo
- *grand__a__ frato* – veliki brat
- *malgrand__a__ fratino* – mala sestra

# Padeži

U esperantu postoje samo dva padeža, nominativ i akuzativ. Akuzativ se tvori nastavkom *__-n__*. Koristi se za označavanje objekta tranzitivnog glagola (osobe ili stvari na koju se djeluje radnjom koju glagol opisuje).

- *Kiu__n__ mi vidas?* – Koga vidim?
- *Mi vidas amiko__n__* – Vidim prijatelja.

Ne upotrebljavajte akuzativ uz glagol "biti" (esti).

Pridjevi se slažu s imenicama u broju i padežu i dobivaju iste nastavke *__-j__* i *__-n__*.

- *Vi estas bon__a__ amik__o__* – Ti si dobar prijatelj.
- *Vi estas bon__aj__ amik__oj__* – Vi ste dobri prijatelji.
- *Vi havas bon__an__ amik__on__* – Ti imaš dobrog prijatelja.
- *Vi havas bon__ajn__ amik__ojn__* – Ti imaš dobre prijatelje.

Ostali naši padeži tvore se u esperantu pomoću prijedloga:

- *Mi iras __al__ vi.* – Idem k tebi.
- *Mi iras __kun__ vi.* – Idem s tobom.
- *La teksto __de__ la libro estas bona.* – Tekst knjige je dobar.

# Konjugacija (sprezanje) glagola 

## Infinitiv glagola: *-i*
  
- *labor__i__*          – raditi

## Sadašnje vrijeme (prezent): *-as*

- *mi labor__as__*      – ja radim
- *vi labor__as__*      – ti radiš / vi radite
- *li/ŝi labor__as__*   – on/ona radi
- *ni labor__as__*      – mi radimo
- *ili labor__as__*     – oni rade

## Prošlo vrijeme (perfekt): *-is*

- *mi labor__is__*      – radio sam
- *vi labor__is__*      – radio si / radili ste
- *li/ŝi labor__is__*   – radio je / radila je
- *ni labor__is__*      – radili smo
- *ili labor__is__*     – radili su / radile su

## Buduće vrijeme (futur): *-os*

- *mi labor__os__*      – radit ću
- *vi labor__os__*      – radit ćeš / radit ćete
- *li/ŝi labor__os__*   – radit će (on, ona)
- *ni labor__os__*      – radit ćemo
- *ili labor__os__*     – radit će (oni)

# Veznik *ke*

ima značenje hrvatskog veznika "da" i njime započinje zavisna rečenica.

Primjeri:

- *Vi vidas __ke__ mi manĝas.* – Vidiš da jedem.
- *Li diras __ke__ li iros.* – On kaže da će ići.

Pripazite u hrvatskom jeziku uočite razliku između potvrdne riječi "da" i veznika "da". Prvo se na esperanto prevodi sa *jes*, a drugo sa *ke*.

# Prefiks *mal-*

mijenja značenje riječi u suprotno.

- *bona* – dobar
  - *__mal__bona* – loš
- *granda* – velik
  - *__mal__granda* – malen
- *bela* - lijep
  - *__mal__bela* – ružan

# Prefiks *ge-*

označava oba spola zajedno:

- *__ge__fratoj* – braća i sestre, brat i sestra
- *__ge__patroj* – roditelji

# Izrazi pristojnosti

- *__bonvolu__* – izvoli, izvolite; molim vas budite ljubazni
- *__dankon__* – hvala
- *__saluton__* – zdravo

# Red riječi u rečenici

Uobičajeni red riječi u rečenici je subjekt-predikat-objekt. Međutim, kako upotreba akuzativnog nastavka *-n* omogućava promjenu poretka riječi iz stilskih ili pragmatičnih razloga, slično kao u hrvatskom jeziku.

- *Mi legas libron.* – Čitam knjigu.
- *Libron mi legas.* – Knjigu čitam.

# *Kio, kion*

Naša upitna riječ "što" prevodi se na esperanto na dva načina.

*Kio* - što, u ulozi subjekta:

- *__Kio__ estas tio?* – Što je to?
- *__Kio__ estas sur la tablo?* – Što je na stolu?

*Kion* - što, u ulozi objekta:

- *__Kion__ vi faras?* – Što radiš?
- *__Kion__ ŝi diris?* – Što je ona rekla?

Dakle, u slučaju kada će na mjesto riječi "što" u odgovoru doći riječ u akuzativu, koristi se *kion*.

# Složene riječi

Spajanjem riječi (korijena) mogu se stvarati riječi novog značenja. 
Na korijen jedne riječi dodaje se drugi korijen, a na kraju se dodaje gramatički nastavak. Npr.:

- *bon-ven-o* - dobrodošlica
- *trink-mon-o* - napojnica

Ako je takvu složenicu teško izgovoriti, između dvaju korijena može se umetnuti __-o-__. Npr.:

- *lern-o-libr-o* - udžbenik

