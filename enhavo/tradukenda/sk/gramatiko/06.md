# *-u* vo vedľajších vetách

Rozkaz končiaci na *-u* sa používa nielen (ako sme už videli) ako priamy rozkaz, ale tiež v nepriamej reči vo vedľajšej vete uvedenej spojkou *ke* po slovesách, ktoré prikazujú, žiadajú, odporúčajú, prajú si a pod.

- *Mi deziras, __ke__ vi lern__u__.* – Chcem (Prajem si), aby si sa učil. / Prajem si, nech sa učíš.
- *La patro insistas, __ke__ mi iru.* – Otec trvá na tom, aby som išiel.
 
# Predložka *je*

Predložka *je* je taký žolík. Nemá žiadny presný význam, ale používa sa tam, kde by mala byť predložka, ale nehodí sa tam žiadna z ostatných. Okrem iného sa používa pri vyjadrovaní času. V slovenčine môže ísť o predložku „na“, ktorú však nie je možné preložiť ako „sur“.

- *__Je__ kioma horo vi venos?* – Kedy prídeš? (O koľkej prídeš?)
- *__Je__ la kvina horo.* – O piatej hodine.
- *__je__ granda distanco* - na veľkú vzdialenosť
 

# Sloveso *Farti*

Toto sloveso sa prevažne používa vo vyjadrení slovenského „mať sa“:

- *Kiel vi __fartas__?* – Ako sa máš?


# Prípona *-et*

sa používa na zmenšenie/zoslabenie:

- *libr__et__o* – knižočka 
    - *libro* - kniha
- *bel__et__a*  – roztomilý, peknučký    
    - *bela* - pekný
- *varm__et__a* – vlažný
    - *varma* - teplý 

# Prípona *-eg*

sa používa na zväčšenie/zosilnenie:

- *libr__eg__o*  – hrubá kniha („bichla“)
- *varm__eg__a*  – vrelý
- *bel__eg__a*   – prekrásny
- *bon__eg__a*   – vynikajúci, úžasný
 

# Prípona *-iĝ*

znamená „stať sa“:

- *riĉ__iĝ__i*      – zbohatnúť
- *trankvil__iĝ__i* – upokojiť sa (stať sa pokojným)
- *resan__iĝ__i*    – uzdraviť sa (stať sa opäť zdravým)
- *geedz__iĝ__i*    – oženiť sa a vydať sa (stať sa manželom a manželkou)
- *edz__iĝ__i*      - oženiť sa (stať sa manželom)
- *edzin__iĝ__i*    - vydať sa (stať sa manželkou)
 

