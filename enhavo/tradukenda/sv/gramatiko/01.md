# Alphabet

Esperantos alfabet består av 28 bokstäver: a, b, c, ĉ, d, e, f, g, ĝ, h, ĥ, i, j, ĵ, k, l, m, n, o, p, r, s, ŝ, t, u, ŭ, v, z.

Skillnader mot svenskan:

- __a__ som i "hatt"
- __c__ som ts i "satsa"
- __ĉ__ som tk i "utkörd"
- __e__ som i "Elsa"
- __g__ är alltid hårt som i "gå"
- __ĝ__ är ungefär som dj (som J i engelska "John")
- __ĥ__ är ett kraftigt sje-ljud bak i munnen (som tyska ch i "ach"), ĥ är ganska ovanlig
- __j__ är mycket mjukt, som ett kort i
- __ĵ__ är ett tonande sje-ljud (som j i franska "journal")
- __o__ som å i "fått"
- __r__ ska vara tydligt rullande
- __ŝ__ är sje-ljud med tungspetsen, som sch i ordet "Schweiz"
- __u__ som o i "bok"
- __ŭ__ uttalas som u i "aula" (förekommer normalt bara efter vokal)
- __z__ är tonade s (som i engelska "zone")


# Uttal

Alla ord uttalas precis som de skrivs.

# Betoning

Om ett ord har flera vokaler så betonar man alltid näst sista vokalen:

- *telefOno*
- *radIo* 
- *amIko* 
- *Estas*
- *scIi*
- *herOo*

Endast a, e, i, o, u är vokaler. Ux och j räknas inte som vokaler.

- *Ankaŭ*
- *tAbloj*
- *mIaj*

# Artikel

Det finns ingen bestämd artikel i esperanto, dvs. obetonat "en" eller "ett" översätts inte.

- *tablo* – (ett) bord
- *amiko* – (en) vän

*La* är bestämd artikel. Bestämd artikel används när man talar om någon sak, person eller företeelse som den man talar med redan känner till. *La* kan inte böjas. 

- *la tablo* – bordet
- *la amiko* – vännen
- *la tabloj* – borden
- *la amikoj* – vännerna

# Personliga pronomen

- *mi* – jag
- *vi* – du
- *li* – han
- *ŝi* – hon
- *ĝi* – den, det
- *ni* – vi
- *vi* – ni
- *ili* – de

Ibland är ordet "det" på svenska så kallat formellt subjekt. Dvs. "det" syftar inte på något särskilt, utan används bara av formella gramatiska skäl. (bl.a. för att undvika att en mening börjar med ett verb). Det här förekommer inte på esperanto. Använd alltså inte ordet "gxi" när det handlar om formellt subjekt. Lämna helt enkelt ute ordet "det".

- *Pluvas.* – __Det__ regnar.
- *Sidas lernanto en la cxambro.* – __Det__ sitter en elev i rummet.
- *Cxu estas libro sur la tablo.* – Är __det__ en bok på bordet?

# Possessiva pronomen

Ägandeformer av pronomen bildas genom att lägga till __-a__.

- *mia* – min, mitt
- *via* – din, ditt
- *lia* – hans
- *ŝia* – hennes
- *ĝia* – dess
- *nia* – vår, vårt
- *via* – er, ert
- *ilia* – deras

# Substantiv

Alla substantiv slutar på __-o__. 

- *tabl__o__* – bord
- *lernant__o__* – elev
- *hund__o__* – hund
- *respond__o__* – svar

# Plural

Pluraländelsen är __-j__. 

- *tablo__j__* – (flera) bord
- *lernanto__j__* – elever

# Verb

1. Ändelsen för infinitiv är __-i__, t.ex.:
   - *lern__i__* – att lära sig
   - *labor__i__* – att arbeta
   - *est__i__* – att vara
2. Ändelsen för presens är __-as__. Den är samma för alla personer och antal (finns viss term för det här):
   - *mi sid__as__* – jag sitter
   - *vi sid__as__* – du sitter
   - *ni sid__as__* – vi sitter
   - *ili sid__as__* – de sitter

# *Ĉu?*

*Ĉu?* är ett frågeord, som används för att bilda en ja/nej-fråga av ett påstående:

- *__Ĉu__ vi sidas?* – Sitter du?
- *__Ĉu__ vi skribas?* – Skriver du?

# *Kiu?*

*Kiu* betyder "vem", "vilken" eller "vilket" och används för att fråga efter en viss person eller sak.

- *__Kiu__ laboras?* – Vem arbetar?
- *__Kiu__ instruisto sidas?* – Vilken lärare sitter?
- *__Kiu__ tablo estas en la cxambro*? – Vilket bord är i rummet?


# Suffixet *-ist*

Suffixet *-ist* betyder "en som ofta sysslar med något". Ofta anger *-ist* ett yrke, men inte alltid:

- *instru__ist__o* – lärare
- *hotel__ist__o* – hotellarbetare
- *esperant__ist__o* – esperantist (en som talar esperanto)
- *komun__ist__o* – kommunist


# Suffixet *-in*

Suffixet *-in* anger kvinnligt kön. 

En del ord är i sig manliga. För att bilda den kvinnliga motsvarigheten använder man in. 

- *patro* – far
    - *patr__in__o* – mor
- *knabo* – pojke
    - *knab__in__o* – flicka

Andra ord är könsneutrala. När man talar om kvinnor kan man då lägga till *-in* för att betona att det är en kvinna, men detta är inte nödvändigt.

- *lernanto* – elev
    - *lernant__in__o* – kvinnlig elev 
- *instruisto* – lärare
    - *instruist__in__o* – lärarinna

# *Jes*

*Jes* betyder "ja".

- *Ĉu vi estas en la ĉambro?* – Är du i rummet?
  - *__Jes__, mi estas en la ĉambro.* – Ja, jag är i rummet

# *Ne*

*Ne* är dels motsatsen till *jes* (dvs. betyder "nej") och har betydelsen "inte".

- *__Ne__, mi __ne__ estas en la ĉambro.* – Nej, jag är inte i rummet.
